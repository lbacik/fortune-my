
Nagle do mnie dotarło, że jeszcze wczoraj byłem człowiekiem, członkiem 
społeczności, miałem swoje troski i kłopoty, ale póki nie łamałem praw 
ustanowionych przez społeczność, co w końcu nie było takie trudne, zdążyło 
nawet wejść w krew - póki przestrzegałem tych praw, przed wszystkimi 
możliwymi niebezpieczeństwami chroniła mnie milicja, armia, związki 
zawodowe, opinia społeczna, przyjaciele, rodzina wreszcie, i teraz oto coś 
się przmieniło w otaczającym mnie świecie i zmieniłem się w samotnego 
piskorza ukrytego w norze, a wokół krążą potworne, niewyraźne cienie, 
którym nawet nie są potrzebne zębate pyski - wystarczy lekkie poruszenie 
płetwą, żeby mnie zetrzeć w pył, zmiażdżyć, obrócić w nicość... I dano mi 
do zrozumienia że dopóki siedzę w swojej norze, nikt mnie nie ruszy. 
Gorzej - oddzielono mnie od ludzkości, jak oddziela się owcę od stada, 
ciągną mnie dokądś, nie wiadomo dokąd, nie wiadomo po co, a stado nie 
podejżewając niczego idzie swoją drogą i odchodzi coraz dalej i dalej...

Arkadij i Borys Strugaccy
Miliard lat przed końcem świata

%

Powiedziano mi, że ta droga zaprowadzi mnie do oceanu śmierci, zawróciłem 
zatem w pół drogi. I odtąd ciągle widzę przed sobą tylko ślepe, kręte 
ścieżki prowadzące donikąd...

Arkadij i Borys Strugaccy
Miliard lat przed końcem świata 

%

Ale przecież naprawdę miałem uczucie, że jestem generałem rozbitej armii 
i wędruję pod gradem kul w poszukiwaniu generała zwycięscy, żeby mu oddać 
swoją szpadę. I nie tyle już doskwiera mi moja klęska, co ta przeklęta 
okoliczność, że w żaden sposób nie mogę znaleźć nieprzyjacielskiego dowódcy.

Arkadij i Borys Strugaccy
Miliard lat przed końcem świata 

%

Wieczererowski wprowadził pojęcie Homeostatycznego Wszechświata. "Wszechświat
zachowuje swoją strukturę" - to było jego podstawowe założenie. Według 
Wieczerowskiego prawo zachowania energii i prawo zachowania materii były 
po prostu szczególnymi przejawami prawa zachowania struktury. Prawo nie 
malejącej entropii jest sprzeczne z Homeostazą Wszechświata i dlatego jest 
prawem cząstkowym, a nie ogólnym. Dopełnieniem tego prawa jest prawo 
nieprzerwanej reprodukcji rozumu. Jedność i sprzeczność tych dwóch praw 
cząstkowych zabezpiecza prawo zachowania struktury.
Gdyby istniało wyłącznie prawo nie malejącej entropii, struktura wszechświata
uległaby zniszczeniu, zapanowałby chaos. Ale z drugiej strony, gdyby istniał,
albo przynajmniej przeważał, wyłącznie doskonalący się nieprzerwanie 
wszechpotężny rozum, określona przez homeostazę struktura wszechświata 
również zostałaby naruszona. To oczywiście nie oznaczałoby, że wszechświat 
stałby się gorszy albo lepszy, po prostu byłby inny - wbrew zasadzie 
homeostatyczności, ponieważ nieprzerwanie rozwijający się rozum może mieć 
tylko jeden cel - zmianę natury Natury. Dlatego sama Istota Homeostazy 
Wszechświata polega na podtrzymaniu równowagi między wzrastaniem entropii 
i rozwojem rozumu. Dlatego nie mogą powstać supercywolizacje, ponieważ pod 
tym pojęciem rozumiemy właśnie rozum rozwinięty do takiego stopnia, że może 
już przezwyciężyć prawo nie malejącej entropii w skali kosmicznej. I to, 
co dzieje się teraz z nami, nie jest niczym innym jak tylko pierwszą reakcją 
Homeostatycznego Wszechświata na groźbę przekształcenia ludzkości w 
supercywilizację. Wszechświat się broni. Nie pytaj mnie, mówił Wieczerowski, 
dlaczego właśnie Malanow i Głuchow stali się pierwszymi jaskółkami 
nadciągających kataklizmów. Nie pytaj mnie, jaka jest fizyczna natura 
sygnałów, które zatrwożyły homeostazę na tym skrawku wszechświata, w którym 
Głuchow i Malanow prowadzili swoje sakramentalne badania. W ogóle nie pytaj 
mnie o mechanizmy działania Homeostatycznego Wszechświata - nic o tym nie 
wiem, podonmie jak nikt nic nie wie o mechanizmach działania prawa 
zachowania energii. Po prostu wszystkie procesy przebiegają tak, że energia 
zostaje zachowana. Po prostu wszystkie procesy przebiegają tak, żeby za 
miliard lat prace Malanowa i Głuchowa razem z milionami innych nie 
doprowadziły do końca świata.

Arkadij i Borys Strugaccy
Miliard lat przed końcem świata 

%

Oto jak to wygląda. Jakby walec przejechał po człowieku. Uszedł z życiem, 
ale już nie jest sobą. Zdegradowana materia... Zdegradowany duch.

Arkadij i Borys Strugaccy
Miliard lat przed końcem świata 

%

...teraz wszystko, co się zdażyło, wydawało się może nie snem nawet, 
a raczej ekscentryczną powieścią i jeżeli nawet to stało się naprawdę, 
to przecież dawno temu, a właściwie tylko zaczynało się dziać i nie 
miało oczywiście dalszego ciągu.

Arkadij i Borys Strugaccy
Miliard lat przed końcem świata 

%

Przy wykonywaniu wielkich zadań zawsze istnieje ryzyko - lubił mawiać 
Krajuchin - a ci, co bardzo boją się śmierci, nie nadają się do naszego 
towarzystwa.

Arkadij i Borys Strugaccy
W krainie purpurowych obłoków 

%

Z trudem wyciągając z błota nogi, zrobił kilka kroków za dowódcą, który 
nagle zatrzymał się i zaczął nasłuchiwać. Otaczał ich nieprzenikniony 
żółtawy mrok. Widzieli jedynie maleńką przestrzeń bezpośrednio koło siebie,
lecz za to słyszeli wiele. Niewidzialne przestrzenie bagniska rozbrzmiewały 
dziwnymi głosami. Słychać było ochrypłe westchnienia, kaszel, chrząkania. 
Gdzieś z daleka dolatywały przytłumione jęki, to wybuchał basowy ryk, 
któremu wtórowało przeciągłe buczenie. Bardzo możliwe, że dźwięki te 
powstawały w samym bagnisku, lecz Bykow wyobraził sobie tysiące 
fantastycznych potworów, ukrywających się za kurtyną mgieł, i szybko 
namacał ręką wsunięte za pas granaty.

Arkadij i Borys Strugaccy
W krainie purpurowych obłoków 

%

...oto atmosfera polowań na potwory już poczęła potwory rodzić.

Arkadij i Borys Strugaccy
Niedoskonali 

%

To prawda: nasze najbardziej przekonywające zwycięstwa nad przeciwnikiem 
odnosimy w wyobraźni.

Arkadij i Borys Strugaccy
Niedoskonali 

%

Ryzykowny eksperyment, powiada. Gdyby to zależało jedynie ode mnie, 
zapewne bym nań nie pozwolił, mówi. Ale pozostaje nam tylko czekać, 
co z tego wszystkiego wyniknie, mówi. Na pierwszy rzut oka widać, 
że wyniknąć może cokolwiek.

Arkadij i Borys Strugaccy
Niedoskonali 

%

- O, proszę na nich popatrzeć: na przełaj, przez błoto, czepiając się 
jeden drugiego, jak chorzy... Przecież oni są pijani!
- O tak, to się tutaj zdarza.

Arkadij i Borys Strugaccy
Niedoskonali 

%

Sprawdziłem od nowa wszystkie obliczenia. Błędów, chwała Bogu, nie było. 
Ale znalazło się jedno miejsce... niewielki logiczny przeskok... Do diabła, 
do diabła, nie chcę o tym teraz pisać. Robi mi się niedobrze, gdy tylko 
sobie przypomnę ten lodowaty chłód, jaki odczułem w trzewiach w chwili, 
gdy zrozumiałem, że jednak mogłem się przeliczyć... Nie przeliczyłem się, 
nie, na razie nikt nie miał prawa rzucić we mnie kamieniem, ale już było 
widać, że w stalowym łańcuchu mojej logiki jedno ogniwko wcale nie jest 
stalowe, ale byle jakie, ot, obwarzanek z makiem. (Wstyd się przyznać, 
do tej pory nie zdecydowałem się do niego zabrać jak należy. Nie mogę się 
zmusić. Za duży ze mnie tchórz).

Wówczas, w sierpniu, bałem się nawet myśleć na ten temat. Chciałem tylko 
jak struś zamknąć oczy, wcisnąć głowę pod poduszkę i niech się co chce, 
dzieje. Demaskujcie. Niszczcie. Depczcie. Wyrażajcie swoje ubolewanie.

Arkadij i Borys Strugaccy
Niedoskonali 

%

Zdaje się, że rozumiem, jaki związek pomiędzy tym starym rękopisem a moją 
pracą miał na myśli G.A., ale to długa historia, a ja jestem za bardzo 
zmęczony, żeby teraz o tym pisać. (UWAGA PÓŹNIEJSZA. Zupełnie nie pamiętam, 
co wówczas miałem na myśli. Niestety)

Arkadij i Borys Strugaccy
Niedoskonali 

%

...Parasiuchin siedzi na swoim wytwornym łożu razem z przyprowadzoną 
z balangi dziwką. Nie słyszę jego słów, jednak skądś wiem, że opowiada 
jej o wyższości autentycznych aryjskich (a zwłaszcza słowiańsko-aryjskich) 
organów płciowych nad tymiż organami dowolnego untermenscha - czy to 
skośnookiego Azjaty, czy też (szczególnie) jakiegoś parchatego semity. 
Dziwka jest niemłoda, zmęczona; pali długiego szwedzkiego papierosa 
i słucha jednym uchem. O organach płciowych wie wszystko.

Arkadij i Borys Strugaccy
Niedoskonali 

%

Nieznane pobudza myśli, zmusza krew, aby szybciej krążyła w żyłach, rodzi zdumiewające fantazje, obiecuje, łudzi. Niewiadome to niczym błędny ognik w czarnej otchłani nocy. A kiedy zostaje już poznane, staje się płaskie, szare i już nie daje się odróżnić od szarości dnia powszedniego.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Sam tego nie znalazłem, ale mój syn gdzieś wyczytał, że podstawowym nieszczęściem współczesnego człowieka jest osamotnienie i niemożność porozumienia się z innymi ludźmi. Nie wiem, nie wiem. Albo wszystko to wymysły petów, albo ja po prostu mam pecha. W każdym razie w moim przypadku dwa tygodnie samotności to właśnie to czego mi potrzeba.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

To zdumiewające, jak szybko mija entuzjazm. Gryźć się, trapić, zadręczać można godzinami, dniami i nocami, a entuzjazm przychodzi i niezwłocznie mija, nic z niego nie zostaje...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Co pan tam robił na górze? - zapytałem, kiedy już przemogłem zdumienie.
- Trenowałem - odpowiedział. - Przecież jestem alpinistą.
- Poległym - zażartowałem i natychmiast pożałowałem...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

  Właściciel obszedł już stół i właśnie zbliżał się do mnie z tacką w ręku. Na tacce w kryształowym rżniętym kieliszku groźnie błękitniała słynna firmowa nalewka na szarotkach. 
- Chrzest bojowy! - oznajmił właściciel, kiedy już znalazł się przy mnie. - Niech pan wybierze sobie coś ostrego na zakąskę.
  Usłuchałem. Położyłem na talerzu oliwki i kawior. Potem spojrzałem na właściciela i dołożyłem jeszcze korniszona - takiego maleńkiego marynowanego ogórka. Potem spojrzałem na nalewkę i wycisnąłem na kawior pół cytryny. Wszyscy patrzyli na mnie. Wziąłem kieliszek, zrobiłem potężny wydech (jeszcze kilka dusznych gabinetów i korytarzy) i wlałem nalewkę do gardła. Zatrzęsło mną. Wszyscy patrzyli na mnie, więc zatrzęsło mną tylko wewnętrznie, i odgryzłem połowę korniszona. Właściciel chrząknął. Simonet również chrząknął. Pani Moses powiedziała kryształowym głosem: "O, to prawdziwy mężczyzna". Uśmiechnąłem się i wsadziłem do ust drugą połowę korniszona, gorzko żałując, że nie jest wielkości dyni.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Rozmową przy stole kierował właściciel. Rozmawiano o zagadkowym i niepoznawalnym, a mówiąc ściśle o tym, że w hotelu ostatnimi dniami dzieją się dziwne rzeczy.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

...pan Moses, ponieważ niewątpliwie był to właśnie on - uroczyście podrygując policzkami zaniósł swój kubek na miejsce vis a vis pani Moses i tam spoczął - cudem tylko nie chybił i nie usiadł obok krzesła.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Kto to jest? - zapytał, wytrzeszczając na mnie prawe oko. Mętne jakieś takie oko, niesympatyczne.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Co pan myśli o tych kradzieżach?
- Myślę, że to żarty kogoś z obecnych.
- Dziwne stanowisko - z dezaprobatą powiedział Moses.
- Bynajmniej - zaprotestowałem. - Po pierwsze: we wszystkich tych działaniach nie widać innego celu poza mistyfikacją. Po drugie: pies zachowuje się tak, jakby w domu byli tylko swoi.
- O tak! - oznajmił właściciel głuchym głosem. - Oczywiście w domu są sami swoi. Ale ON był dla Lelle nie tylko "swoim" człowiekiem. ON był dla niego bogiem, proszę państwa!
Moses wytrzeszczył oczy na właściciela.
- Jaki ON? - zapytał srogo.
- ON. Poległy.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Niech pan mi nie zawraca głowy - powiedział Moses. - A jeżeli pan wie, kto tu się zabawia w taki sposób, to niech mu pan poradzi, poważnie poradzi! - żeby przestał. Pan mnie dobrze rozumie? - Potoczył po nas przekrwionym okiem, - Inaczej ja też zacznę żartować! - zaryczał.
Zapadło milczenie. Moim zdaniem wszyscy próbowali sobie wyobrazić, czym się to skończy, jeżeli Moses też zacznie żartować. Nie wiem jak inni, ale ja osobiście uznałem sprawę za beznadziejną.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Żeby tylko nikogo nie spotkać - myślałem. Ranek jest zbut cudowny, żeby go z kimś dzielić.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

...w hallu objawiła się pani Moses, która zapytała nas, czy nie przechodził tędy pan Moses, jej mąż i władca. Pan du Barnstockre z galanterią odpowiedział, że niestety, nie. Simonet oblizał się i wpił się w panią Moses łakomym spojrzeniem, a ja przysłuchiwałem się głosowi dobiegającemu z łazienki i wyraziłem przypuszczenie, że pan Moses znajduje się właśnie tam. Pani Moses odniosła się do tej hipotezy z jawnym niedowierzaniem. Uśmiechnęła się, pokręciła głową i zwierzyła się nam, że w willi na rue de Chanel mają dwie łazienki - jedną ze złota, drugą z platyny. A kiedy nikt z nas nie znalazł godnej odpowiedzi, oznajmiła, że pójdzie poszukać pana Mosesa gdzie indziej. 

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Czy wierzę w czarnoksiężników? - zapytał. - Ja wierzę we wszystko, co mogę sobie wyobrazić, Peter. W czarnoksiężników, w Pana Boga, w diabła, w upiory... w latające talerze... Jeżeli człowiek może to wszystko sobie wyobrazić, znaczy, że wszystko to gdzieś istnieje, bo inaczej po co naszemu mózgowi takie zdolności?

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Niech się pan przeżegna, to się panu przestanie wydawać.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

... na drzwiach ukośnie wisiał transparent: >> Kiedy słyszę słowo "kultura", wzywam policję <<.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Wszystko szło znakomicie. Ani prawo, ani normy moralne nie były naruszone. Nikt nie wywieszał transparentów, nie pisał listów, nie kradł zegarków. Grzmiała muzyka.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Przez czas jakiś rozmawialiśmy o pistoletach, pierścionkach zaręczynowych i, niewiadomo dlaczego, o telekinezie.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

I żeby jakoś zrekompensować skutki mego paskudnego charakteru, postanowiłęm wtajemniczyć gospodarza we wszystkie subtelności techniki fałszowania losów na loterie. Gospodarz słuchał uważnie, ale i to wydało mi się niewystarczające i zażądałem, żeby sobie wszystko zapisał. "Przecież nie zapamiętasz! - powtarzałem z rozpaczą - wytrzeźwiejesz i zapomnisz!" Alec strasznie się przestraszył, że faktycznie nie zapamięta...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Zza drzwi dobiegały dziwne, skomlące i skrobiące dźwięki. Złapałem Aleca za rękę.
- Niedźwiedź! - wyszeptałem. - Grizzly! Gdzie dubeltówka? Szybko!
- Obawiam się, że to nie niedźwiedź - głuchym głosem powiedział właściciel. - Obawiam się, że to nareszcie on. Trzeba otworzyć.
- Nie trzeba! - błagałem.
- Trzeba. On zapłacił za dwa tygodnie, a mieszkał tylko tydzień. Odbiorą mi licencję.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Dziecię milczało. Siedziało nastroszone na łóżku pod wielkim, ręcznie malowanym plakatem "Będziemy okrutni" i milczało.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Policja podobnie jak medycyna - oznajmiłem pouczająco, czując się fatalnie głupio - nie uznaje takich pojęć jak "wstyd".

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Oni tańczą, a ja patrzę i to wszystko bardzo mi przypomina pewną portową knajpę w Hamburgu. Potem inspektor łapie madame Moses i ciągnie ją za portierę, a to już przypomina zupełnie inną instytucję w tym samym Hamburgu.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- No więc tańczę z madame Moses, ona lepi się do mnie jak landryna i nagle coś jej nawala w garderobie. Ach, powiada ona, pardon, zdarzyła się katastrofa. No, mnie to wisi.... madame ze swoją katastrofą zasuwa na korytarz, a do mnie zaczyna się dowalać Olaf...
- Chwileczkę, kiedy to było?
- To już pardon! Zegarek mnie nie interesował.
- To znaczy, że pani Moses wyszła na korytarz?
- No, nie wiem, czy wyszła na korytarz, czy do siebie, czy do pustego pokoju, tam obok są, zdaje się, dwa puste pokoje... Ja przecież nie wiem, jaka to była katastrofa, może jej pan za portierą połamał wszystkie fiszbiny w gorsecie... Opowiadać dalej?
- Tak.
- No wiec tańczymy sobie z Olafem, on mi zasuwa komplementy, że niby co za figura, jaki wdzięk i tak dalej.... A potem powiada, chodźmy, mam coś ciekawego, mogę pokazać. Co mi szkodzi? Proszę, mogę iść... Tym bardziej że w sali na nic ciekawego się nie zanosi...
- Pani Moses była wtedy w jadalni?
- Nie, madame jest w suchym doku, na kapitalnym remoncie... No, wychodzimy na korytarz.... A dalej już pan wie...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Nie wiem, jak pan, inspektorze, ale ja uważam, że jeżeli człowieka nie stać na przyzwoite ubranie, to powinien siedzieć w domu i oszczędzać, a nie przyjeżdżać tam, gdzie bywają ludzie z towarzystwa.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Za dużo jest wariatów w tej historii, pomyślałem ospale. Wariatów, pijanych i idiotek...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

...żadnych korzyści z tej historii chwilowo nie widać...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Tak, du Branstockre - powiedziałem. - Dzieci rosną, du Branstockre. Wszystkie dzieci. W tym również dzieci nieboszczyków. Niech pan jej nigdy w przyszłości nie pozwala nosić ciemnych okularów, du Branstrockre. Oczy są zwierciadłem duszy.
Zostwiłem ich, aby wspólnie rozmyślali na tymi bezcennymi klejnotami ze skarbnicy policyjnej mądrości, sam zaś poszedłem do holu.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

W oczach przełożonych, zresztą i w oczach podwładnych, zawsze lepiej wyglądać na pedantycznego bałwana niż na olśniewającego geniusza, który wszystko robi po łebkach.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Potem stanąłem twarzą do okna i zacząłem patrzeć na zębatą skałę Poległego Alpinisty, rozjarzoną już blaskiem wschodzącego słońca, na bladą plamę księżyca, na czystą, ciemną granatowość nieba. Za moimi plecami coś szeleściło, syczało, nie wiedzieć czemu przesuwało krzesło, niewyraźnie mamrotało - chyba niełatwo ubierać się jedną ręką, a do tego z takim zezem. Dwukrotnie z trudem powstrzymałem się od zaofiarowania swojej pomocy. Potem Loirevic powiedział: "Już. Jestem ubrany". Odwróciłem się. Osłupiałem. Ale natychmiast przypomniałem sobie, ile ten człowiek przeżył w nocy i przestałem sie dziwić. Podszedłem do niego, poprawiłem i zapiąłem mu kołnierzyk, rozpiąłem i zapiąłem równo guziki marynarki i podsunąłem nogą ranne pantofle właściciela hotelu. Kiedy robiłem to wszystko, Loirevic stał pokornie w miejscu, odstawiając na bok jedną rękę. Pusty prawy rękaw wsadziłęm mu do kieszeni. Loirevic z powątpiewaniem spojrzał na ranne pantofle i powiedział:
- To nie moje. U mnie nie tak.
- Pańskie buty jeszcze nie wyschły - powiedziałem. - Niech pan wkłada to i idziemy.
Można było pomyśleć, że ten człowiek nigdy w życiu nie miał do czynienia z kapciami. Dwukrotnie z rozmachu próbował trafić w nie stopą i dwukrotnie chybił, za każdym razem tracąc przy tym równowagę. W ogóle miał kłopoty z zachowaniem równowagi - widocznie w nocy musiał nieźle dostać w kość i jeszcze niezupełnie przyszedł do siebie. Świetnie go rozumiałem - za mną też już tak bywało...

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

- Dzień dobry - powiedział. - Państwo pozwolą, że im przedstawię pana Loirevica, który przybył do nas dzisiejszej nocy. Po drodze uległ wypadkowi. Nie odmówimy mu oczywiście gościnnego przyjęcia.
Sądząc po wyglądzie Loirevica L. Loirevica, wypadek, któremu uległ, musiał być potworny. Gościnność była mu niezmiernie potrzebna.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Wieczne silniki obu rodzajów wciąż jeszcze nie działają; zresztą problem polega na niewielkich szczegółach. O ile dobrze zrozumiałem, po to, żeby wieczne silniki pracowały naprawdę wiecznie, trzeba koniecznie wynaleźć wieczny plastik.

Arkadij i Borys Strugaccy 
Hotel pod Poległym Alpinistą / Sprawa Zabójstwa

%

Robotologii znane są przypadki wścieklizny u robotów, niezwykle rzadkie, ale żeby się wściekł robot budowlany, o tym nie słyszałem nigdy.

Arkadij i Borys Strugaccy
Koniec Akcji "Arka"

%

Ale wiesz, co ci powiem? Nie masz się co pchać do ludzi z blokiem takich aksjomatów! Z blokiem takich aksjomatów nawet do cyrku cię nie wezmą! Z blokiem takich takich aksjomatów wszystko podasz w wątpliwość, zaczniesz się zastanawiać, nauczysz się w skupieniu dłubać w nosie.

Arkadij i Borys Strugaccy
Koniec Akcji "Arka"

%

Moja przyszłość rysowała mi się w najczarniejszych kolorach - ciche sanatoria, komisje lekarskie, zabiegi, delikatne pytania psychologów i całe oceany współczucia i litości, potworne lawiny współczucia i litości spadające na człowieka za wszystkich stron...

Arkadij i Borys Strugaccy
Koniec Akcji "Arka"

%

Nazywała go wprost duszą towarzystwa. Co to mogło być za towarzystwo, które miało taką duszę, tego nawet nie jestem sobie w stanie wyobrazić.

Arkadij i Borys Strugaccy
Koniec Akcji "Arka"

%

...i znowu zabrał się do smarowania grzanek musztardą, aż w końcu usunąłem tę nieszczęsną musztardę z jego pola widzenia.

Arkadij i Borys Strugaccy
Koniec Akcji "Arka"

%

Przybywa na pewną cywilizowaną planetę jakiś Ziemianin, nawiązuje kontakt z tubylcami i proponuje im swoje usługi w charakterze 
najlepszego na Ziemi specjalisty w dziedzinie konstrukcji i eksploatacji wiecznych silników pierwszego rodzaju. Tubylcy oczywiście
patrzą w tego posłańca wyższego rozumu jak w tęczę i słuchając jego instrukcji natychmiast biorą się do roboty. Zmontowali pierszy
silnik. Nie pracuje. Ziemianin kręci korbą, łazi wśród pasów, kół zębatych i innych śrubek i klnie, że wszystko jest zrobione nie tak
jak trzeba. Technikę, powiada - macie zacofaną, te układy należy przerobić, a te w ogóle wymienić, jak sądzicie? Tubylcy, cóż począć,
zabierają się do przeróbek i radykalnego wymieniania. I lednie skończyli, kiedy przylatuje z Ziemi rakieta pogotowia ratunkowego, 
sanitariusze łapią wynalazcę, robią mu stosowny zastrzyk, lekasz przeprasza tubylców za wszystkie przykrości, i rakieta odlatuje.
Tubylcy smutni i zawstydzeni, patrząc w ziemię, zaczynają się rozchodzić, kiedy nagle widzą, że silnik zaczął pracować. Tak, przyjaciele
moi, silnik zaczął pracować i pracuje do dzisiaj, a minęło już sto pięćdziesiąt lat.

Arkadij i Borys Strugaccy
Koniec Akcji "Arka"

%

...Strauch proponował włączenie schizofreników w skład załóg statków kosmicznych. Już wtedy było wiadomo, że schizofreników charaktrryzuje 
wybitna zdolność nieypowych skojarzeń. Tam, gdzie normalny człowiek w chaosie nieznanych zjawisk mimo woli stara się zobaczyć rzeczy znane,
wiadome od dawna, stereotypowe, schizofrenik, przeciwnie, nie tylko wszystko widzi takim, jaki jest w rzeczywistości, ale jest zdolny stworzyć nowe stereotypy, konsekwentnie wynikające z natury badanego chaosu.

Arkadij i Borys Strugaccy
Koniec Akcji "Arka"

%

- Posłuchaj, Jakub - powiedział Komow. - Nikt nie wie, do czego jest zdolny człowiek w sytuacji krytycznej. A zwłaszcza kobieta. Przypomnij sobie historię Marii Priestley. Przypomnij sobie historię Kolesniczenko. I w ogóle przypomnij sobie historię.

Arkadij i Borys Strugaccy
Koniec Akcji "Arka"

%

... w istocie rzeczy interesuje nas nie problem rozumu jako takiego, ale problem naszego ludzkiego rozumu, inaczej mówiąc najbardziej nas interesujemy my sami. Już od pięćdziesięciu tysięcy lat próbujemy zrozumieć, czym właściwie jesteśmy, ale spojrzenie od wewnątrz uniemożliwia rozwiązanie tego zadania, podobnie jak nie możesz samego siebie podnieść za włosy do góry. Trzeba spojrzeć na siebie z boku, cudzymi oczami, zupełnie cudzymi...

Arkadij i Borys Strugaccy
Koniec Akcji "Arka"

%

Nie wiadomo, kto pierwszy odkrył wodę, ale jest pewno, że nie zrobiły tego ryby.

Arkadij i Borys Strugaccy
Koniec Akcji "Arka"

%

Czego w ogóle warto szukać oprócz szczęścia?

Arkadij i Borys Strugaccy
Koniec Akcji "Arka"

%

- Niemożeliwe, żeby to było naturalne... - powiedział Van der Hoose. - I niemożliwe, żeby to było sztuczne.

Arkadij i Borys Strugaccy
Koniec Akcji "Arka"

%

Dziwne, moi drodzy, dziwne. Ale wcale nie takie znów najdziwniejsze, mało to dziwnych rzeczy zdarza się na obcych planetach?

Arkadij i Borys Strugaccy
Koniec Akcji "Arka"

%

...teoretycznie idealny robot-android może być zrobiony wyłącznie na wzór człowieka. To będzie supermyśliciel, to będzie supersiłacz, superuczuciowiec, wszystko, co chcesz, w tym i superczłowiek, ale w żadnym razie nie człowiek...

Arkadij i Borys Strugaccy
Koniec Akcji "Arka"

%

Za mniejsze przewinienia ludzie z trzaskiem wylatywali z kosmosu.

Arkadij i Borys Strugaccy
Koniec Akcji "Arka"

%

Odsunąłem szklankę i wstałem. Nie było już o czym mówić. Wszystko było jasne. Miałem przyjaciela - i nie mam przyjaciela. No cóż, jakoś dam sobie radę.

Arkadij i Borys Strugaccy
Koniec Akcji "Arka"

%

Jedynym człowiekiem, u którego mój niepokój wywołał coś w rodzaju współczucia, okazał się Atos-Sidorow, prezydent mojego sektora i mój bezpośredni zwierzchnik. Osobiście wyraził zgodę i zatwierdził podpisem zaproponowany przeze mnie temat - "Wizyta starszej pani". Zezwolił także, abym zorganizował specjalną grupę dla opracowania tego tematu. Mówiąc wprost, dał mi carte blanche w całej tej sprawie.

Arkadij i Borys Strugaccy
Fale Tłumią Wiatr

%

Tojwo Głumow nie ruszył się z miejsca. Dlaczego? Tojwo poczuł zapach siarki. Nawer nie zapach - a taki lekki zapaszek.

Arkadij i Borys Strugaccy
Fale Tłumią Wiatr

%

...I jeśli w naszym domu zapachniało nagle siarką - po prostu musimy założyć, że gdzieś niedaleko pojawił się diabeł z rogami, i przedsięwziąć odpowiednie środki, aż do zorganizowania produkcji wody święconej na skalę przemysłową włącznie.

Arkadij i Borys Strugaccy
Fale Tłumią Wiatr

%

Żelazny Jurgen od czasu do czasu porykiwał z głębin swego domku nr 7 - coś w związku z pogodą, coś w związku z rzeką i coś w związku z urlopem.

Arkadij i Borys Strugaccy
Fale Tłumią Wiatr

%

Zdemaskowanego czarownika należało spalić; nieźle byłoby również umieścić go w kamiennym lochu i zmusić do robienia złota z własnego gówna.

Arkadij i Borys Strugaccy
Fale Tłumią Wiatr

%

Była bardzo ładna, znacznie ładniejsza od swojego autoportretu. W jakiś sposób przypominała Tojwo jego Asię - co prawda nigdy w życiu nie widział swojej Asi tak przerażonej.

Arkadij i Borys Strugaccy
Fale Tłumią Wiatr

%

Moja sytuacja była okropna, ponieważ nie miałem z kim porozmawiać. Po pierwsze nie miałem żadnych propozycji. A po drugie nie wiedziałem, z kim jeszcze mogę rozmawiać, a z kim już mi nie wolno.

Arkadij i Borys Strugaccy
Fale Tłumią Wiatr

%

I znowu to spadło na mnie jednego, i to tak, że zatrzeszczały wszystkie kości mojej nieszczęsnej duszy.

Arkadij i Borys Strugaccy
Fale Tłumią Wiatr

%

Dlatego najpierw zapowiadało się ciekawie, a teraz w ogóle się nie zapowiada... i wygląda dość nieprzyzwoicie...

Arkadij i Borys Strugaccy
Fale Tłumią Wiatr

%

- [...] Przecież dzisiaj każde dziecko wie, że superrozum to wyłącznie dobro!
- Superrozum to superdobro - powiedział Tojwo.
- Więc tym bardziej!
- Nie - powiedział Tojwo. - Żadnych "tym bardziej". Co to takiego dobro, wiemy, chociaż nie bardzo dokładnie. A co to takiego superdobro...

Arkadij i Borys Strugaccy
Fale Tłumią Wiatr

%

Gorbowski leżał na kanapie, przykryty do ramion kraciastym pledem, wydawał się niewyobrażalnie długi, chudy i rozpaczliwie żałosny. Policzki miał zapadnięte, słynny łapciowaty nos znieruchomiał, zapadłe głęboko oczy były smutne i matowe. Jakby nie chciały już na nic patrzeć, ale patrzeć było trzeba, więc patrzyły.

Arkadij i Borys Strugaccy
Fale Tłumią Wiatr

